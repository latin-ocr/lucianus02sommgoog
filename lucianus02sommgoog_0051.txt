ΠΕΡΙ ΠΑΡΑΣΙΤΟΥ. 33

ρους ὁρῶμεν καὶ οὔτε τὰς ἀρχὰς οὔτε τὰ τέλη σύμφωνα
πασῶν.

ΤΥΧ. Ἀληθῆ λέγεις· μίαν μὲν γὰρ τὴν φιλοσοφίαν
εἶναι λέγουσιν, αὐτοὶ δὲ αὐτὴν ποιοῦσι πολλάς.

858 28. ΠΛΡ. Καὶ μὴν καὶ τὰς μὲν ἄλλας τέχνας, εἰ καί 28
τι κατὰ ταύτας ἇσύμφωνον ε’ίη, καὶ παρέλθοι τις συγ-
γνώμης άξιώσας, ἐπεὶ μέσαι τε δοκοῦσι καὶ αἱ καταλή-
ψεις αὐτῶν οὐκ εἰσὶν ἀμετάπτωτοι. φιλοσοφίαν δὲ τίς ἒν
καὶ ἀνάσχοιτο μὴ μίαν εἶναι καὶ μηδὲ σύμφωνον αὐτὴν
ἑαυτῇ μᾶλλον τῶν ὀργάνων,· μία μὲν ούν ούκ ἔστι φι-
λοσοφία, ἐπειδὴ δρῶ καὶ ἄπειρον οὖσαν· πολλαὶ δὲ οὐ
δύνανται εἶναι, ἐπειδήπερ ἧ[φιλο]σοφία μία. 29. ὁμοίως 29
δὲ καὶ περὶ τῆς ὑποστάσεως τῆς ῥητορικῆς ταῦτα φαίη
τις ἄν· τὸ γὰρ περὶ ἑνὸς προκειμένου ταύτὰ μὴ λέγειν
ἅπαντας, ἄλλα μάχην εἶναι φορᾶς άντιδόξου, ἀπόδειξις
μεγίστη τοῦ μηδὲ τὴν ἀρχὴν εἶναι τοῦτο οὗ μία κατάλη-
ψις οὒκ ἔστι· τὸ γὰρ ζητεῖν τό, τί μᾶλλον αὗτό ἐστι, καὶ

859τό μηδέποτε ὁμολογεῖν μίαν εἶναι, τοῦτο αὐτὴν ἀναιρεῖ
τοῦ ζητουμένου τὴν οὗσίαν. 30. ἦ μέντοι παρασιτικὴ ούχ 80
οὕτως ἔχει, ἀλλὰ καὶ ἐν Ἕλλησι καὶ βαρβάροις μία ἐστὶ
καὶ κατὰ ταύτὰ καὶ ὡσαύτως, καὶ οὐκ ἂν ε’ίποι τις άλ-
λως μὲν τούσδε, ἑτέρως δὲ τούσδε παρασιτεῖν, οὐδέ εἰσιν
ὥς ἔοικε παράσιτοί τινες οἶον Στωϊκοὶ ἢ Ἐπικούρειοι
δόγματα ἔχοντες διάφορα, ἀλλὰ πᾶσι πρὸς ἅπαντας ὅμο-
λογία τίς ἐστι καὶ συμφωνία τῶν ἔργων καὶ τοῦ τέλους.
ὥστε ἔμοιγε δοκεῖν ἡ παρασιτικὴ κινδυνεύει κατά γε τοῦτο
καὶ σοφία εἶναι.

31. ΤΥΧ. Πάνυ μοι δοκεῖς ταῦτα ἱκανῶς εἰρηκέναι. 81
ὥς δὲ καὶ τὰ ἄλλα χείρων ἐστὶν ἡ φιλοσοφία τῆς σῆς
τέχνης, πῶς ἆποδεικνύεις;

ΠΑΡ. Οὐκοῦν ἀνάγκη πρῶτον εἰπεῖν ὅτι φιλοσοφίας
μὲν οὐδέποτε ἠράσθη παράσιτος, παρασιτικῆς δὲ πάμ-

θθοπολλοι ἐπιθυμήσαντες μνημονεύονται φιλόσοφοι, καὶ μέχρι
γε νῦν ἐρῶσι.

ΤΥΧ. Καὶ τίνας ἂν εἰπεῖν ἔχοις φιλοσόφους παρα·-

σιτεῖν σπουδάσαντας;
Lueian 111. 3

