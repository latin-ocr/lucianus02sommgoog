92 ΛΟΥΚΙΑΝΟΥ

πυρὸς διεξιόντα καὶ σχολῇ καὶ βάδην,· Σὺ ταῦτα, ἦν δ’
ἐγώ, εἶδες, τὸν Ὑπερβόρεον ἄνδρα πετόμενον ἢ ἐπὶ τοῦ
ύδατος βεβηκότα ,· Καὶ μάλα, ἦ δ’ ὅς, ὑποδεδεμένον γε 41
καρβατίνας, οἶα μάλσιτα ἐκεῖνοι ὑποδοῦνται. τὰ μὲν γὰρ
σμικρὰ ταῦτα τί χρὴ καὶ λέγειν, ὅσα ἐπεδείκνυτο ἔρωτας
ἐπιπέμπων καὶ δαίμονας ἀνάγων καὶ νεκρούς ἑώλους ἀνα-
καλῶν καὶ τὴν Ἑκάτην αὐτὴν ἐναργῆ παριστὰς καὶ τὴν
14 Σελήνην κατασπῶν, 14. ἐγὼ γοῦν διηγήσομαι ῦμῖν ἃ εἶδον
γενόμενα ὕπ’ αὐτοῦ ἐν Γλαυκίου τοῦ Ἀλεξικλέους· ἄρτι
γὰρ o‘ Γλαυκίας τοῦ πατρὸς ἀποθανόντος παραλαβών τὴν
οὐσίαν ἠράσθη Χρυσίδος τῆς Δημαινέτου θυγατρός, ἐμοὶ
δὲ διδασκάλῳ ἐχρῆτο πρὸς τοὺς λόγους, καὶ εἴ γε μὴ ὃ
ἔρως ἐκεῖνος ἀπησχόλησεν αὗτόν, άπαντα ἀν ἤδη τά τοῦ
Περιπάτου ἠπίστατο, ὃς καὶ ὀκτωκαιδεκαέτης ὢν ἀνέλυε
καὶ τὴν φυσικὴν ἀκρόασιν μετεληλύθει ἐς τέλος· ἀμηχανῶν
δὲ ὅμως τῷ ἔρωτι μηνύει μοι τὸ πᾶν. ἐγώ δὲ ὥσπερ εἰκὸς
ἦν διδάσκαλον ὄντα, τὸν Ὑπερβόρεον ἐκεῖνον μάγον ἄγω
πρὸς αὗτὸν ἐπὶ μναῖς τέτταρσι μὲν τὸ παραυτίκα - ἔδει·
γὰρ προτελέσαι τι πρός τὰς θυσίας - ἑκκαίδεκα δέ, εἰ
τύχοι τῆς Χρυσίδος. o‘ δὲ αὐξομένην τηρήσας τὴν σελήνην
- τότε γὰρ ὡς ἐπὶ τὸ πολὺ τὰ τοιαῦτα τελεσιουργεῖται
—- βόθρον τε ὀρυξάμενος ἐν αἰθρίῳ τινὶ τῆς οἰκίας περὶ42
μέσας νύκτας ἀνεκάλεσεν ἡμῖν πρῶτον μὲν τὸν Ἀλεξικλέα
τὸν πατέρα τοῦ Γλαυκίου πρὸ ἑπτὰ μηνῶν τεθνεῶτα·
ἠγανάκτει δὲ ὃ γέρων ἐπὶ τῴ ἔρωτι καὶ ὠργίζετο, τὰ τε·
λευταῑαιδὲ ὅμως ἐφῆκεν αὐτῷ ἐρᾶν. μετὰ δὲ τὴν Ἑκάτην
τε ἀνήγαγεν ἐπαγομένην τὸν Κέρβερον, καὶ τὴν Σελήνην
κατέσπασε πολύμορφόν τι θέαμα καὶ ἄλλοτε ἀλλοῖόν τι
φανταζόμενον· τὸ μὲν γὰρ πρῶτον γυναικείαν μορφὴν ἐπε-
δείκνυτο, εἶτα βοῦς ἐγένετο πάγκαλος, εἶτα σκύλαξ ἐφαί-
νετο. τέλος δ’ οῦν ὃ Ὑπερβόρεος ἐκ πηλοῦ ἐρώτιόν τι
ἀναπλάσας, Ἄπιθι, ἔφη, καὶ α’γε Χρυσίδα. καὶ ὃ μὲν πη-
λὸς ἐξέπτατο, καὶ μετὰ μικρὸν δὲ ἐπέστη κόπτουσα τὴν
θύραν ἐκείνη καὶ εἰσελθοῦσα περιβάλλει τὸν Γλαυκίαν
ὦς ἀν ἐμμανέστατα ἐρῶσα καὶ συνῆν ἄχρι δὴ ἀλεκτρυό-
νων ήκούσαμεν ᾀδόντων. τότε δὴ ἥ τε Σελήνη ἀνέπτατο

