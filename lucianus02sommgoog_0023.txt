ΔΙΣ ΚΑΤΗΓΟΡΟΥΜΕΝΟΣ. 5

7. ΔΙΚ. Καὶ μὴν οὗτοί με, ὦ Ζεῦ, δεδίττονται πρὸς 7
ἀλλήλους ἐρίζοντες καὶ ἀγνωμονοῦντες ἐν αὐτοῖς οῖς περὶ,
ἐμοῦ διεξέρχονται. φασὶ δὲ καὶ τούς πλείστους αὐτῶν
ἐν μὲν τοῖς λόγοις προσποιεῖσθαί με, ἐπὶ δὲ τῶν πραγμά-
των μηδὲ τὸ παράπαν ἐς τὴν οἰκίαν παραδέχεσθαι, ἀλλὰ
δήλους εἶναι ἀποκλείσοντας, ἢν ἀφίκωμαί ποτε αὐτοῖς
ἐπὶ τὰς θύρας· πάλαι γὰρ τήν Ἀδικίαν προεπεξενῶσθαι
αὐτοῖς.

ΖΕΥΣ. Οὐ πάντες, ῶ θύγατερ, μοχθηροί εἰσιν· ἱκα-
νὸν δέ, κάν ἐνίοις τισὶ χρηστοῖς ἐντύχῃς. ἀλλ’ ἄπιτε ἤδη,
ῶς κάν ὀλίγαι τήμερον ἐκδικασθῶσιν.

8. ΕΡΜ. Προΐωμεν, ὥ Δίκη, ταύτην εὐθύ τοῦ Σου·- 8
νίου μικρὸν ῦπὸ τὸν Ὑμηττὸν ἐπὶ τὰ λαιὰ τῆς Πάρνη-
θὀς, ἔνθα αἱ δύο ἐκεῖναι ἄκραι· σύ γὰρ ἔοικας ἐκλελῆ-
σθαι πάλαι τὴν ὁδόν. ἀλλὰ τί δακρύεις καὶ σχετλιάζειςς
μὴ δέδιθι· ούκέθ’ ὅμοια τὰ ἐν τῷ βίῳ· τεθνᾶσιν ἐκεῖνοι
πάντες οἱ Σκείρωνες καὶ Πιτυοκάμπται καὶ Βουσίριδες

εθθκαὶ Φαλάριδες, οὓς ἐδεδίεις τότε, νυνὶ δὲ Σοφία καὶ Ἀκα-
δημία καὶ Στοὰ κατέχουσι πάντα καὶ πανταχοῦ σε ζητοῦσι
καὶ περὶ σοῦ διαλέγονται κεχηνότες εἰ’ ποθεν εἰς αύτούς
κατάπτοιο.

ΔΙΚ. Σὺ γοῦν μοι, ῶ Ἑρμῆ, τάληθὲς ἀν ε’ίποις
μόνος, ἅτε ξυνῶν αύτοῖς τὰ πολλὰ καὶ ξυνδιατρίβων ’ἐν
τε γυμνασίοις καὶ ἐν τῇ ἀγορᾷ - καὶ ἀγοραῖος γὰρ εἶ
καὶ ἐν ταῖς ἐκκλησίαις κηρύττεις -— ὁποῖοι γεγένηνται
καὶ εἰ δυνατή μοι παρ’ αὐτοῖς ἡ μονή.

φ ΕΡΜ. Νὴ Δί’, ἀδικοίην γὰρ ἀν πρὸς ἀδελφήν σε
οὖσαν μὴ λέγων· οῦκ ὀλίγα γὰρ πρὸς φιλοσοφίας ὠφέ-
ληνται οἱ πολλοὶ αὐτῶν· καὶ γὰρ εἰ μηδὲν ἀλλο, αἰδοῖ
γοῦν τοῦ σχήματος μετριώτερα διαμαρτάνουσι. πλὴν ἀλλὰ
καὶ μοχθηροῖς τισιν ἐντεύξῃ αὐτῶν - χρὴ γάρ, οἶμαι,
τάληθῆ λέγειν - ἐνίοις δὲ ἡμισόφοις καὶ ἦμιφαύλοις’
ἐπεὶ γὰρ αύτούς μετέβαπτεν ἡ φιλοσοφία παραλαβοῦσα,
ὁπόσοι μὲν [οῦν] ἐς κόρον ἔπιον τῆς βαφῆς, χρηστοὶ
ἀκριβῶς ἀπετελέσθησαν ἀμιγεῖς ἐτέρων χρωμάτων, καὶ
πρός γε τὴν σὴν ὑποδοχὴν οὗτοι ἑτοιμότατοι· ὅσοι δέ

