ΔΙΟΝΥΣΟΣ. 109

τὸ γὰρ ἐν τοῖς κοινοῖς καινὰ ἐπινοῆσαι κάλλους δείγματα,
οὗ μικρᾶς σοφίας ἔγωγε τίθεμαι, οἷον καὶ τόδε τὸ ἔργον
ὃ θαυμάσιος ἡμῖν Ἱππίας ἐπεδείξατο πάσας ἔχον τὰς βα-
λανείου ἀρετάς, τὸ χρήσιμον, τὸ εὔκαιρον, τὸ εὐφεγγές,
τὸ σύμμετρον, τὸ τῷ τόπῳ ἡρμοσμένον , τὸ τὴν χρείαν
ι’σφαλῆ παρεχόμενον, καὶ προσέτι τῇ ἄλλῃ περινοίᾳ κε-

74 κοσμημένον, ἀφόδων μὲν ἀναγκαίων δυσὶν ἀναχωρήσεσιν
ἐξόδοις τε πολλαῖς τεθυρωμένον, ὡρῶν δὲ διττὰς δηλώ-
σεις, τὴν μὲν δι’ ῧδατος καὶ μυκήματος, τὴν δὲ δι’ ἡλίου
ἐπιδεικνύμενον. ταῦτα ἰδόντα μὴ ἀποδοῦναι τὸν πρέποντα
ἔπαινον τῷ ἔργῳ οὐκ ἀνοήτου μόνον, ἀλλὰ καὶ ἀχαρίστου,
μᾶλλον δὲ βασκάνου μοι εἶναι ἔδοξεν. ἐγώ μὲν οὖν ἐς
δύναμιν καὶ τὸ ἔργον καὶ τὸν τεχνίτην καὶ δημιουργὸν
ἠμειψάμην τῷ λόγῳ. εἰ δὲ θεὸς παράσχοι καὶ λούσασθαί
ποτε, πολλοὺς οἶδα ἕξων τοὺς κοινωνήσοντάς μοι τιῦν
ἐπαίνων.

 

ΠΡΟΛΑΛΙΑ Ο ΔΙΟΝῩΣΟΣ.

1. Ὅτε ὅ Διόνυσος ἐπ’ Ἰνδοὺς στρατιὰν ἤλασε - 1
75 κωλύει γὰρ οὐδέν, οἶμαι , καὶ μῦθον ύμῖν διηγήσασθαι
Βακχικόν --· φασὶν οῧτω καταφρονῆσαι αὐτοῦ τὰ πρῶτα

τούς ἀνθρώπους τούς ἐκεῖ, ὥστε καταγελᾶν ἐπιόντος, ·
μᾶλλον δὲ ἐλεεῖν τὴν τόλμαν αὐτίκα μάλα συμπατηθη·
σομένου ὖπὸ τῶν ἐλεφάντων, εἰ ἀντιτάξοιτο· ἤκουον γάρ,
οἶμαι, τῶν σκοπῶν ἀλλόκοτα ὖπὲρ τῆς στρατιᾶς αὐτοῦ
ἀγγελλόντων, ὥς ἡ μὲν φάλαγξ αὐτῷ καὶ οἱ λόχοι γυναῖκες
εἶεν ἔκφρονες καὶ μεμηνυῖαι, κιττῷ ἐστεμμέναι , νεβρίδας
ἐνημμέναι, δοράτια μικρὰ ἔχουσαι, ἀσίδηρα, κιττοποίητα
[καὶ ταῦτα], καί τινα πελτάρια κοῦφα, βομβοῦντα, εἴ τις
μόνον προσάψαιτο - ἀσπίσι γὰρ εἴκαζον καὶ τὰ τύμπανα
-- ὀλίγους δέ τινας ἀγροίκους νεανίσκους ἐνεῖναι γυμνούς,
κόρδακα ὀρχουμένους , οὐρὰς ἔχοντας, κεράστας, οἷα τοῖς

ἄρτι γεννηθεῖσιν ἐρίφοις ὑποφύεται. 2. καὶ τὸν μὲν στρα- 2
76 τηλάτην αὐτὸν ἐφ’ ἅρματος ὀχεῖσθαι παρδάλεων ὓπε-
ζευγμένων, ἀγένειον ἀκριβῶς, οὐδ’ ἐπ’ ὀλίγον τὴν παρειὰν

