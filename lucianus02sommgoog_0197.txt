ΠΔΟΙΟΝ Η ΕΥΧΑΙ. 179

⁷ νόουν, εἷδῶς ὅτι ἐν γέλωτι καὶ σκώμματι ποιήσεσθέ μου
τὴν εύχήν. ὥστε ἐπιστὰς μικρόν, ἔστ’ ἀν ύμεῖς προχω-
ρήσητε, ἀποπλευσοῦμαι πάλιν ἐπὶ τῆς νεώς· πολὺ γὰρ
ἄμεινον τοῖς ναύταις προσλαλεῖν ἢ ὕφ’ ὑμῶν καταγε-
λᾶσθαμ

AYK. Μηδαμῶς, ἐπεὶ συνεμβησόμεθά σοι καὶ αὐτοὶ
ἐπιστάντες.

ΑΔΕΙΜ. Ἀλλ’ ὖφαιρήσω τὴν ἀποβάθραν προεισ-
ελθών.

ΛΥΚ. Οὐκοῦν ἡμεῖς γε προσνηξόμεθα ύμῖν· μὴ γὰρ
οἵου σοὶ μὲν εἶναι ῥᾴδιον τηλικαῦτα πλοῖα κτᾶσθαι μήτε
πριαμένῳ μήτε ναυπηγησαμένῳ, ἡμεῖς δὲ οὐκ αἰτήσομεν
παρὰ τῶν θεῶν ἐπὶ πολλοὺς σταδίους ἀκμῆτες δύνασθαι
νεῖν ,· καίτοι πρῴην καὶ εἰς Αἴγιναν ἐπὶ τὴν τῆς Ἐνοδίας
τελετὴν οἶσθα ἐν ἡλίκῳ σκαφιδίῳ πάντες ἅμα οἱ φίλοι
τεττάρων ἕκαστος ὀβολῶν διεπλεύσαμεν, καὶ οὐδὲν ἐδυ-
σχέραινες ἡμᾶς συμπλέοντας, νῦν δὲ ἀγανακτεῖς, εἰ συνεμ-

259 βησόμεθά σοι, καὶ τὴν ἀποβάθραν προεισελθών ἀφαιρεῖς
ὖπερμαζᾷς γάρ, ῶ Ἀδείμαντε, καὶ ἐς τὸν κόλπον οὗ πτύεις,
ουδὲ οἶσθα όστις ὧν ναυκληρεῖς. ούτως ἐπῆρέ σε καὶ ἡ
οἰκία ἐν καλῳ τῆς πόλεως οἰκοδομηθεῖσα καὶ τῶν ἀκο-
λούθων τὸ πλῆθος. ἀλλ’ ωγαθέ, πρὸς τῆς Ἴσιδος κάν τὰ
Νειλῳα ταῦτα ταρίχη τὰ λεπτὰ μέμνησο ἡμῖν άγειν ἀπ
Αἰγύπτου” η μύρον ἀπὸ τοῦ Κανώπου ἢ Ιβιν ἐκ Μέμφιδος,
εἰ δὲ ἡ ναῦς ἐδύνατο, καὶ τῶν πυραμίδων μίαν.

16. ΤΙΜ. Ἀλις παιδιᾶς, ῶ Λυκῖνε. ὁρᾷς, ῶς ἐρυ- 16
θριᾶν Ἀδείμαντον ἐποίησας πολλῶ τῶ γέλωτι ἐπικλύσας
τὸ πλοῖον, ῶς ὗπέραντλον εἶναι καὶ μηκέτι ἀπέχειν πρὸς
τὸ ἐπιρρέον ,· καὶ ἐπείπερ ἔτι πολὺ ἡμῖν τὸ λοιπόν ἐστι
πρὸς τὸ ἄστυ, διελόμενοι τετραχῆ τὴν ὁδὸν κατὰ τούς
ἐπιβάλλοντας ἓξ ἕκαστος σταδίους αἰτῶμεν ἡὶπερ ἀν δοκῇ
παρὰ τῶν θεῶν· ούτω γὰρ αν ἡμᾶς ό τε κάματος λάθοι
καὶ άμα εὐφρονούμεθα ὥσπερ ἡδίστῳ ὀνείρατι ἑκουσίῳ
περιπεσόντες, εφ όσον βουλόμεθα, ευ ποιήσοντι ἡμᾶς·
παρ’ αύτῷ γαρ εκάστῳ τὸ μέτρον τῆς εύχῆς, καὶ οἱ θεοὶ

πάντα ὑποκείσθωσαν παρέξοντες, εἰ καὶ τῇ φύσει ἀπί-
12*

